
# Opstellen eindafrekening

In dit proces wordt de eindafrekening opgesteld voor een klant van wie een huurcontract is beÃ«indigd. De eindafrekening geeft een overzicht van de openstaande facturen van de betreffende klant. De facturen kunnen betrekking hebben op o.a.:
- kosten met betrekking tot mutatieonderhoud die de corporatie doorbelast aan de vertrekkende huurder;
- nog niet betaalde huur van vorige prolongatieperioden;
- terugbetaling van vooruitbetaalde huur;
- terugbetaling van de waarborgsom.

## Genereren afrekening

In deze stap genereert u de eindafrekening voor de vertrekkende huurder. Om de eindafrekening te kunnen genereren, moeten alle contractregels van de OG Eenheid zijn geprolongeerd tot en met de einddatum van het opgezegde huurcontract en moeten alle overige (credit)facturen van de vertrekkende huurder zijn geboekt. (Zie ook de opmerking hieronder.)

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Verhuurmutatieoverzicht**.
2. Zoek de verhuurmutatie op waarvan de eindafrekening moet worden opgesteld.
3. Open de detailpagina van de verhuurmutatie.
4. Navigeer naar de **Huuropzegging**. De pagina met de details van de huuropzegging van de OG Eenheid wordt geopend.
5. Klik op **Proces** en kies voor **Eindafrekening**. Een pagina met verschillende opties wordt geopend. (Zie opmerking hieronder.)
6. Geef in veld **Specificatie** aan of u al dan niet een specificatie van de openstaande facturen afgedrukt wilt hebben op de eindafrekening. Als u deze optie niet aanvinkt, dan wordt alleen een te betalen bedrag per categorie (bijvoorbeeld 'Huur' en 'Waarborgsom') vermeld op de eindafrekening. Per categorie wordt de som van het openstaande bedrag van de daartoe behorende openstaande klantposten vermeld. In de specificatie wordt het openstaande bedrag per openstaande klantpost vermeld.
7. Geef in het veld **Automatische waarborgsom** aan of u een creditfactuur voor de terugbetaling van de waarborgsom wilt laten aanmaken en meenemen in de eindafrekening.
8. Geef in veld **Interactie registreren** aan of u wilt dat het systeem al dan niet een interactie registreert voor de vertrekkende huurder.
9. Klik op **Afdrukken**.

>Mocht u de melding krijgen dat de eenheid nog niet volledig is geprolongeerd, navigeer dan naar de pagina **Prolongatierunoverzicht**, klik op **Nieuw**, selecteer de OG Eenheid in het veld **OGE filter**, selecteer de prolongatieperiode in het veld **Prol. periodenaam** en klik op **Uitvoeren / boeken**. Probeer daarna opnieuw de eindafrekening te genereren.

## Verzenden afrekening

In deze stap verstuurt u de gegenereerde eindafrekening naar de vertrekkende huurder. Deze stap vindt plaats buiten Dynamics Empire.

## Zie ook

[Aanbieden eenheid](../aanbieden-eenheid/)  
[Beheren verhuurbare eenheidsinformatie](../beheren-verhuurbare-eenheidsinformatie/)  
[Bepalen aanbiedhuur](../bepalen-aanbiedhuur/)  
[Innemen eenheid](../innemen-eenheid/)  
[Ondertekenen huurovereenkomst](../ondertekenen-huurovereenkomst/)  
[Opleveren eenheid](../opleveren-eenheid/)
[Registreren huuropzegging](../registreren-huuropzegging/)  
[Verantwoorden verhuring](../verantwoorden-verhuring/)  

<!--stackedit_data:
eyJoaXN0b3J5IjpbMTU2ODM5NzM1MCwxMzA2ODI1MDcwLC01NT
c2Nzc5OTQsLTExNzAzMDg3NTcsLTczMTgxMDEwNF19
-->