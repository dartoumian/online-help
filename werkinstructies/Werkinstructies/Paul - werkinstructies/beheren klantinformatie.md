# Beheren klantinformatie 
In dit werkproces wordt informatie over bestaande klanten beheerd, zoals het aanpassen van contactpersonen, contactgegevens, correspondentieadres en betalingsgegevens. 

Bepaalde informatie kan niet rechtstreeks bij de klant worden aangepast. In plaats daarvan moet de informatie worden aangepast bij het gerelateerde huishouden, waarna de aangepaste informatie automatisch beschikbaar is bij de betreffende klant. 

Het aanmaken van nieuwe klanten valt buiten dit proces, aangezien klanten worden aangemaakt door de stap **Effectueren huurovereenkomst** binnen het werkproces **Ondertekenen huurovereenkomst**. 


## Processchema 


## Aanpassen contactpersonen 
In deze stap voegt u nieuwe contactpersonen toe en/of wijzigt of verwijdert u bestaande contactpersonen. Hiermee worden andere personen dan de contractanten bedoeld. Voor het aanpassen van contractanten, zie verderop in deze werkinstructie. 

1. Klik op **Klanten** op het rolcentrum. 
2. Zoek en selecteer de klant van wie u de contactpersonen wil aanpassen. 
3. Klik op het klantnummer in de kolom **Nr.**. De pagina **Klantkaart** wordt geopend. Op deze pagina worden in tabblad **Gerelateerde rollen**  de bestaande contactpersonen van de klant getoond. 
4. Als u aan de klant een nieuwe contactpersoon wil toevoegen, klik dan in het tabblad op **Beheren** en kies voor **Nieuwe regel**.  Een nieuwe lege regel wordt toegevoegd in de het lijstje met bestaande contactpersonen. Klik op het pijltje-omlaag in kolom **Contactnr.** van de lege regel. Selecteer de bestaande persoon die u wil toevoegen aan de klant of maak via **+ Nieuw** een nieuwe persoon aan. Selecteer in kolom **Rolcode** de rol die de nieuwe contactpersoon vervult t.o.v. het huishouden.  
5. Als u een bestaande contactpersoon wil verwijderen van de klant, selecteer dan de desbetreffende regel in het lijstje met bestaande contactpersonen, klik op **Beheren** en kies voor **Regel verwijderen** en klik op **Ja**. De contactpersoon wordt ontkoppeld van de klant en van het gerelateerde huishouden. De persoon zelf wordt hiermee niet verwijderd uit Dynamics Empire (alleen ontkoppeld van de klant en het huishouden). 
6. Als u de eigenschappen van een bestaande contactpersoon van de klant wil aanpassen, selecteer dan de desbetreffende regel in het lijstje met bestaande contactpersonen, klik op **Beheren** en kies voor **Toon contact**. De pagina **Contactkaart** wordt geopend met de details van de desbetreffende persoon. Voer de gewenste aanpassingen door en sluit de pagina. Let op: als de persoon ook bij andere klanten contactpersoon is, dan zijn de doorgevoerde aanpassingen ook zichtbaar bij die andere klanten.  

## Aanpassen contactgegevens 
In deze stap past u de telefoonnummers en/of e-mailadressen aan van een klant. Deze gegevens kunnen niet rechtstreeks bij de klant worden aangepast, wel bij het gerelateerde huishouden en/of de gerelateerde contactpersonen.  

1. Klik op **Klanten** op het rolcentrum. 
2. Zoek en selecteer de klant van wie u de contactpersonen wil aanpassen. 
3. Klik op het klantnummer in de kolom **Nr.**. De pagina **Klantkaart** wordt geopend. Op deze pagina worden in tabblad **Adres en contactpersoon**  de bestaande contactgegevens van de klant getoond. Dit is een weergave van de contactgegevens die vastliggen bij het gerelateerde huishouden. 
4. Als u de contactgegevens van het huishouden wil aanpassen die getoond worden in tabblad **Adres en contactpersoon**, klik dan op **Navigeren** en kies voor **Contact**. De pagina **Contactkaart** wordt geopend met de details van het aan de klant gerelateerde huishouden. Voer de gewenste aanpassingen door in het tabblad **Communicatie** en sluit de pagina. 
5. Als u de contactgegevens wil aanpassen van een contactpersoon van de klant, selecteer dan de desbetreffende regel in het lijstje in tabblad **Gerelateerde rollen**, klik op **Beheren** en kies voor **Toon contact**. De pagina **Contactkaart** wordt geopend met de details van de desbetreffende persoon. Voer de gewenste aanpassingen door in tabblad **Communicatie** en sluit de pagina. Let op: als de persoon ook bij andere klanten contactpersoon is, dan zijn de doorgevoerde aanpassingen ook zichtbaar bij die andere klanten. 

## Aanpassen correspondentieadres 
In deze stap past u het correspondentieadres aan van een klant. Deze gegevens kunnen niet rechtstreeks bij de klant worden aangepast, wel bij het gerelateerde huishouden. 

1. Klik op **Klanten** op het rolcentrum. 
2. Zoek en selecteer de klant van wie u de contactpersonen wil aanpassen. 
3. Klik op het klantnummer in de kolom **Nr.**. De pagina **Klantkaart** wordt geopend. Op deze pagina worden in tabblad **Adres en contactpersoon**  het huidige correspondentieadres van de klant getoond. Dit is een weergave van het correspondentieadres dat vastligt bij het gerelateerde huishouden. 
4. Klik op **Navigeren** en kies voor **Contact**. De pagina **Contactkaart** wordt geopend met de details van het aan de klant gerelateerde huishouden. 
5. Open tabblad **Communicatie**. 
6. Vervang in het veld **Street** de straatnaam van het huidige correspondentieadres door de postcode en het huisnummer van het nieuwe correspondentieadres, en verlaat het veld (d.m.v. een druk op de TAB-toets). Het nieuwe correspondentieadres wordt opgehaald uit de postcodetabel en weergegeven in de verschillende velden in tabblad **Communicatie**. 
7. Sluit de pagina. 


## Aanpassen contractant 
In deze stap past u de contractanten van een klant aan. Contractanten zijn personen die via de rol van *Contractant* zijn gekoppeld aan het gerelateerde huishouden. De naam van het huishouden is afgeleid van de naam van de contractant die als eerste wordt getoond binnen het huishouden. 
Aanpassing van contractanten is bijvoorbeeld van toepassing als één van de contractanten in een meerpersoonshuishouden komt te overlijden. Of als er een medebewoner wordt bijgeschreven in een bestaande huurovereenkomst. Aanpassing van contractanten van ene huishouden kan invloed hebben op de naam van het huishouden. 

1. Klik op **Klanten** op het rolcentrum. 
2. Zoek en selecteer de klant van wie u de contactanten wil aanpassen. 
3. Klik op het klantnummer in de kolom **Nr.**. De pagina **Klantkaart** wordt geopend. Op deze pagina worden in tabblad **Gerelateerde rollen**  de bestaande contactanten en andere contactpersonen van de klant getoond. 
4. Als u aan de klant een nieuwe contractant wil toevoegen, klik dan in het tabblad op **Beheren** en kies voor **Nieuwe regel**.  Een nieuwe lege regel wordt toegevoegd in de het lijstje met bestaande contactpersonen. Klik op het pijltje-omlaag in kolom **Contactnr.** van de lege regel. Selecteer de bestaande persoon die u wil toevoegen aan de klant of maak via **+ Nieuw** een nieuwe persoon aan. Selecteer in kolom **Rolcode** de rol *Contractant*. 
5. Als u een bestaande contractant wil verwijderen van de klant, selecteer dan de desbetreffende regel in het lijstje met bestaande contractanten, klik op **Beheren** en kies voor **Regel verwijderen** en klik op **Ja**. De contractant wordt ontkoppeld van de klant en van het gerelateerde huishouden. De persoon zelf wordt hiermee niet verwijderd uit Dynamics Empire (alleen ontkoppeld van de klant en het huishouden). **Let op**: u kunt een contractant alleen verwijderen van de klant en uit het huishouden, als de klant een andere contractant heeft die als eerste getoond wordt. 
6. Als een contractant is overleden, selecteer dan de desbetreffende regel in het lijstje in tabblad **Gerelateerde rollen**, klik op **Beheren** en kies voor **Toon contact**. De pagina **Contactkaart** wordt geopend met de details van de desbetreffende contractant. Klik op **Navigeren** en kies voor **Persoonlijke gegevens**. Een pagina met persoonlijke gegevens van de contractant wordt geopend. Selecteer de datum van overlijden in het veld **Overlijdensdatum** en verlaat het veld (d.m.v. een druk op de TAB-knop). Het systeem vraagt of u de rollen van de overleden persoon wil handhaven. 
7. Klik op **Ja** als de overleden persoon de enige contractant binnen het huishouden was en de huurovereenkomst is beëindigd. In dat geval blijft de contractant gekoppeld aan het huishouden. Pas in dat geval ook de aanhefcode van de overleden contractant aan naar *De erven van*. 
8. Klik op **Nee** als er nog een contractant in het huishouden achterblijft en de huurovereenkomst blijft doorlopen. In dat geval wordt de overleden contractant verwijderd uit het huishouden en wordt de achtergebleven contractant automatisch aangemerkt als **Toon als eerste** en indien van toepassing dan wordt ook de naam van het huishouden automatisch gewijzigd. 


##  Aanpassen gevoelige persoonsgegevens 
In deze stap past u de gevoelige persoonsgegevens aan van contractanten of andere contactpersonen van de klant. Deze gevoelige gegevens worden op een aparte pagina getoond waartoe alleen bevoegde medewerkers toegang hebben. 

1. Klik op **Klanten** op het rolcentrum. 
2. Zoek en selecteer de klant van wie u de gevoelige persoonsgegevens wil aanpassen. 
3. Klik op het klantnummer in de kolom **Nr.**. De pagina **Klantkaart** wordt geopend. Op deze pagina worden in tabblad **Gerelateerde rollen**  de contractanten en overige contactpersonen van de klant getoond.  
4. Selecteer de persoon van wie u de gevoelige gegevens wil aanpassen, klik op **Beheren** en kies voor **Toon contact**. De pagina **Contactkaart** wordt geopend met de details van de desbetreffende contractant. 
5. Klik op **Navigeren** en kies voor **Persoonlijke gegevens**. Een pagina met persoonlijke gegevens van de contractant wordt geopend. 
6. Voer de gewenste aanpassingen door en sluit de pagina.  


## Aanpassen betalingsgegevens 
In deze stap past u de betalingsgegevens van een klant aan. De betalingsgegevens van een klant bevat één of meerdere regels en elke regel heeft een ingangsdatum. Als de betalingsgegevens van een klant per een bepaalde datum wijzigen, dan maakt u een nieuwe regel aan met de desbetreffende ingangsdatum. 
Elke regel bevat een indicatie van transactiewijze en daar waar de transactiewijze een bankrekening vereist, bevat de regel ook een verwijzing naar een bankrekening van de klant. 

1. Klik op **Klanten** op het rolcentrum. 
2. Zoek en selecteer de klant van wie u de betalingsgegevens wil aanpassen. 
3. Klik op het klantnummer in de kolom **Nr.**. De pagina **Klantkaart** wordt geopend. 
4. Als de klant een nieuw bankrekening heeft, klik dan op **Navigeren** en kies **Bankrekeningen**.  Een pagina verschijnt met de bestaande bankrekeningen van de klant. 
5. Klik op **+ Nieuw** 
6. Voer een unieke code van de bankrekening in. 
7. Het systeem vraagt of u wil dat een wijziging van het klantadres wordt gesynchroniseerd naar het bankrekeninghouderadres. Klik op **Ja**. Dit zorgt ervoor dat een toekomstige wijziging van het correspondentieadres van de klant automatisch wordt overgenomen in het adres van de rekeninghouder. 
8. Sluit de pagina, U keert terug naar de **Kantkaart**. 
9. Klik op **Navugeren** en kies voor **Betalingsgegevens**. Een pagina verschijnt met de bestaande betalingsgegevens van de klant. 
10. Klik op **+ Nieuw**. 
11. Selecteer in kolom **Ingangsdatum** de datum per wanneer de nieuwe betalingsgegevens moeten ingaan. 
12. Selecteer in kolom **Bankrekening** de bankrekening via welke de klant wil betalen. 
13. Een popup verschijnt met de vraag of u open posten wil aanpassen. Kies voor de optie *Geen open posten aanpassen*. 
14. Selecteer een **Transactiewijze** en bijbehorend **Factuurtype**. 
15. Maak een nieuwe **Mandaatcode** aan als klant voor het eerst via automatisch incasso wil betalen of als de bankrekening van de klant is gewijzigd. 
16. Sluit de pagina 
 


<!--stackedit_data:
eyJoaXN0b3J5IjpbMzU4Nzk1MjU3XX0=
-->