# Dichtzetten periode

In dit proces worden perioden dichtgezet, zodat er niet meer in geboekt kan worden. In eerste instantie zullen nog wel een aantal gebruikers toegang moeten hebben om de activiteiten met betrekking tot het afsluiten van deze periode uit te voeren, maar uiteindelijk zal de periode voor alle gebruikers worden dichtgezet.

## Dichtzetten periode

Wanneer u een periode dicht wilt zetten doet u dat altijd eerst voor de gehele boekhouding. 

1. Navigeer via het zoekveld ![zoeken icon](/assets/images/zoeken.png "zoeken icon") naar **Boekhoudinstellingen**.
2. Vul in het veld **Boeken toegest. vanaf** de datum vanaf wanneer u boeken toe wilt staan. 
3. Bepaal of u het veld **Boeken toegest. tot** ook aan wilt passen. 

## Opvoeren uitzonderingen per gebruiker

De velden **Boeken toegest. vanaf** en **Boeken toegest. tot** uit de **Boekhoudinstellingen** gelden voor alle gebruikers. In de **Gebruikersinstellingen** kunt u uitzonderingen op de algemene instelling opgeven. Ook komen daar de velden **Boeken toegest. vanaf** en **Boeken toegest. tot** terug. Zijn deze bij een gebruiker leeg, dan gelden de instellingen uit de **Boekhoudinstellingen**. Zijn er waarden ingevuld in de **Gebruikersinstellingen**, dan hebben deze prioriteit boven de instellingen in de **Boekhoudinstellingen**.

1. Navigeer via het zoekveld ![zoeken icon](/assets/images/zoeken.png "zoeken icon") naar **Gebruikersinstellingen** en zoek de gebruiker op waarvoor u een uitzondering op wilt voeren. Open de kaart voor deze gebruiker. 
2. Vul in het veld **Boeken toegest. vanaf** de datum vanaf wanneer u boeken toe wilt staan voor deze gebruiker.
3. Bepaal of u het veld **Boeken toegest. tot** ook aan wilt passen. 

## Verwijderen uitzonderingen per gebruiker

Wanneer u in de voorgaande stap uitzonderingen per gebruiker opgevoerd heeft en de periode dient ook afgesloten te worden voor de gebruiker waarvoor u de uitzonderingen heeft opgevoerd, dient u de **Gebruikersinstellingen** voor deze gebruiker aan te passen. 

1. Navigeer via het zoekveld ![zoeken icon](/assets/images/zoeken.png "zoeken icon") naar **Gebruikersinstellingen** en zoek de gebruiker op waarvoor u de uitzondering ongedaan wilt maken. Open de kaart voor deze gebruiker. 
2. Maak het veld **Boeken toegest. vanaf** leeg. 
3. Bepaal of u het veld **Boeken toegest. tot** aan wilt passen. 
<!--stackedit_data:
eyJoaXN0b3J5IjpbLTIwMDM5ODEwMTYsLTk5MzAwMzExMV19
-->