
# Uit handen geven vorderingen

In dit werkproces worden vorderingen op klanten uit handen gegeven aan een deurwaarder en wordt de voortgang van het dossier bijgehouden.

## Opvoeren deurwaarderdossier

U kunt handmatig een deurwaarderdossier opvoeren. In veel gevallen zal een deurwaarderdossier echter automatisch aangemaakt zijn vanuit het aanmaningsproces. In dat geval gaat u verder met **[Controleren deurwaarderdossier](#controleren-deurwaarderdossier)**.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Klanten**.
2. Selecteer de klant waarvoor u een deurwaarderdossier aan wilt maken. Navigeer via de menu-items naar  **Deurwaarderdossiers**, waarna de gelijknamige pagina opent.
3. Klik op **Nieuw** waarna een nieuw deurwaarderdossier voor de klant wordt aangemaakt.
4. Vul het veld **Eenheidsnr.**. Let op, elk deurwaardedossier kan maar betrekking hebben op één eenheid. Heeft een klant een achterstand op meerdere eenheden dan dienen hier meerdere deurwaardedossiers voor aangemaakt te worden. 
5. Controleer of het veld **Deurwaardernr.** gevuld is met de juiste deurwaarder.
6. Klik op **Posten Selecteren**. De pagina **Klantposten** opent. Selecteer de posten die opgenomen moeten worden in het dossier. Klik op **OK**, waarna u terugkeert naar het dossier.
7. Als de gegevens ingevuld zijn, ga dan verder met **[Versturen deurwaarderdossier](#versturen-deurwaarderdossier)**.

## Controleren deurwaarderdossier

Vanuit het aanmaningsproces kunnen deurwaarderdossiers automatisch aangemaakt worden. Deze aanmaning kunt u controleren voordat u het verstuurt naar de deurwaarder.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst  **Deurwaarderdossieroverzicht**.
2. Selecteer het deurwaarderdossier dat u wilt controleren en klik op **Bewerken** om de kaart te openen
3. Controleer of het veld **Deurwaardernr.** op tabblad **Deurwaarder** gevuld is met de juiste deurwaarder.
4. Controleer het veld **Eenheidsnr.**. Let op, elk deurwaardedossier kan maar betrekking hebben op één eenheid. Heeft een klant een achterstand op meerdere eenheden dan dienen hier meerdere deurwaardedossiers voor aangemaakt te worden. 
5. Controleer of de juiste/alle posten opgenomen zijn in het dossier.
6. Als de gegevens ingevuld zijn, ga dan verder met **[Versturen deurwaarderdossier](#versturen-deurwaarderdossier)**.

## Versturen deurwaarderdossier

Wanneer alle gegevens gevuld en gecontroleerd zijn, kunt u het dossier versturen.

1. Pas het veld **Status** aan.
2. Vul op het deurwaarderdossier het veld **Briefsjabloon**.
3. Navigeer via het feitenblok naar de interactielogposten (link **Interactielogposten klant**). Zoek de interactielogpost voor de WIK-brief op en sla het PDF-document lokaal op.
4. Keer terug naar het deurwaarderdossier en klik op **E-mail**. De bevestiging van het uit handen geven opent in Outlook. U kunt de eerder opgeslagen WIK-brief toevoegen als bijlage.
5. Nadat u de mail verstuurd heeft is het veld **Verstuurd** gevuld met de datum van vandaag. Dit betekent dat het dossier geactiveerd is.

## Opvoeren betaalvonnis

Wanneer u een betaalvonnis heeft kunt u dit aangeven op het dossier.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Deurwaarderdossier**.
2. Selecteer met behulp van **Bewerken** het dossier waarvoor u een betaalvonnis op wilt voeren.
3. Zet het veld **Betaalvonnis** op **Ja**.
4. Vul het veld **Betaalvonnis t/m** met de betaalvonnisdatum.
5. Het betaalvonnis is verwerkt. Nieuwe klantposten met een boekingsdatum na deze datum worden niet meer automatisch toegevoegd aan het dossier.

## Opvoeren ontruiming

Wanneer ontruiming gepland is kunt u dit aangeven op het dossier.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Deurwaarderdossiers**.
2. Selecteer het dossier waarvoor u een geplande ontruiming op wilt voeren en open het dossier.
3. Klik op het veld **Ontruimingsdatum**. De pagina **Aanzegging(en) ontruiming** opent.
4. Vul de datum voor de geplande ontruiming in en geef een reden voor ontruiming op. Geef een datum voor het verzenden van de brief in, wanneer van toepassing.
5. Klik op **Sluiten** om terug te keren naar het dossier.

## Opvoeren afgelasting ontruiming

Wanneer een geplande ontruiming afgelast is kunt u dit opvoeren op het deurwaarderdossier.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Deurwaarderdossiers**.
2. Selecteer het dossier waarvoor u de afgelasting  ontruiming op wilt voeren en open het dossier met behulp van **Bewerken**.
3. Klik op het veld **Ontruimingsdatum**. De pagina **Aanzeggingen ontruiming** opent.
4. Vul de velden **Datum afgelasting** en **Reden afgelasting**.
5. Klik op **Sluiten** om terug te keren naar het dossier.

## Afsluiten deurwaarderdossier

Wanneer een klant de vordering heeft voldaan of wanneer de vordering oninbaar blijkt, kunt u het deurwaarderdossier afsluiten.

1. Navigeer via het zoekveld ![zoeken icon](/assets/images/zoeken.png "zoeken icon") naar de lijst **Deurwaarderdossiers**.
2. Selecteer het dossier dat u af wilt sluiten en open het via de optie **Bewerken**.
3. Vul in het veld **Reden afsluiting** de reden voor afsluiten. Het veld **Afgesloten** wordt gevuld met de datum van vandaag. Nieuwe posten gereed voor deze klant worden niet meer automatisch toegevoegd aan het dossier.
4. Wanneer u een nog openstaande vordering af wilt boeken kunt u dit doen via het proces **[Afboeken vordering](../afboeken-vordering/)**.
5. Wanneer u een dossier opnieuw wilt openen doet u dit door het veld **Reden afsluiting** leeg te maken.

## Zie ook

[Aanmanen debiteuren](../aanmanen-debiteuren/)  
[Afboeken vorderingen](../afboeken-vorderingen/)  
[Afsluiten betalingsregeling](../afsluiten-etalingsregeling/)  
[Beëindigen betalingsregeling](../beeindigen-betalingsregeling/)  
[Segmenteren debiteuren](../segmenteren-debiteuren/)  
[Terugboeken vorderingen](../terugboeken-vorderingen/)
[Verwerken WSNP/minnelijk traject](../verwerken-wsnp-minnelijk-traject/)  

<!--stackedit_data:
eyJoaXN0b3J5IjpbLTE2NTI5ODAyOSwtMjQwNDE5NTQzLDEwMz
c2OTU3NDUsLTIwMTM5MjAzMzMsNDYyMzI3NTk2LDE2NTMxMjY2
MSwtNDIzMzM0Mzk3LC0zOTM1MDc2NTUsNjMwNTU1MDU4LDE2MT
k5MDcyOSwtMTMwOTAxMDE2MywtMTk1ODY2MDMzNyw5NjA3MTM5
MDEsLTExNTQ2MTc1ODIsLTUxMDQ4NzQyNSwtNjc3MTMzMjIyLD
E2NTQwNzAwNTgsMjI5NTk5NTM4LC05ODU2MjAyNzgsMjA4OTEw
MjA2MF19
-->