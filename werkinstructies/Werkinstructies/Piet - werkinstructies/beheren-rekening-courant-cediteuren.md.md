
# Beheren rekening-courant crediteuren

De rekening-courant van de crediteur wordt gevormd door de leveranciersposten. U kunt mutaties op deze **Leveranciersposten** uitvoeren.
U benadert de leveranciersposten voor een specifieke leverancier door naar de leverancierslijst of -kaart te navigeren en op de actie/functie **Posten** te klikken.

## Vereffenen crediteurenposten 

Wanneer u leveranciersposten met elkaar wilt vereffenen kunt u dit doen vanaf de pagina **Leveranciersposten**.

1. Navigeer via het zoekveld ![Lampje dat de functie Vertel me opent](https://docs.microsoft.com/nl-NL/dynamics365/business-central/media/ui-search/search_small.png "Vertel me wat u wilt doen") naar de lijst **Leveranciers**.
2. Zoek de leverancier op waarvoor u de posten wilt vereffenen en open de kaart.
3. Klik op **Posten** (*... (De rest weergeven) - Navigeren - Leverancier*). De pagina **Leveranciersposten** opent.
4. Selecteer één van de posten die u wilt vereffenen.
>Wilt u een betaling vereffenen met een openstaande factuur, selecteer dan altijd de betaling. Wanneer u een factuur met een creditfactuur wilt vereffenen maakt het niet uit welke post u selecteert. Wilt u een betaling vereffenen met zowel een credit- als een debetfactuur, vereffen dan éérst de creditfactuur met de debetfactuur en daarna pas de betaling met de resterende openstaande post. Dit is van belang voor het verwerken van de gerealiseerde kasstromen. 
5. Kies de actie **Posten vereffenen**. De pagina **Leveranciersposten vereffenen** opent.
6. Selecteer de post(en) waarmee u de in stap 4 geselecteerde post wilt vereffenen.
7. Klik op **Vereffening-id instellen**. De kolom **Vereffenings-id** wordt gevuld met uw gebruikersnaam.
8. In het veld **Te vereffenen bedrag** kunt u eventueel het te vereffenen bedrag per post aanpassen.
9. Kies de actie **Vereffening boeken**. De pagina **Vereffening boeken** opent. 
10. Vul in het veld **Boekingsdatum** de datum van vandaag in (sneltoets: H) en klik op **OK**. De vereffening wordt geboekt en u keert terug naar het scherm **Leveranciersposten**.
 
## Ongedaan maken crediteurenpostenvereffening 

Wanneer u de vereffening van leveranciersposten ongedaan wilt maken kunt u dit doen vanaf de pagina **Leveranciersposten**.

1. Navigeer via het zoekveld ![Lampje dat de functie Vertel me opent](https://docs.microsoft.com/nl-NL/dynamics365/business-central/media/ui-search/search_small.png "Vertel me wat u wilt doen") naar de lijst **Leveranciers**.
2. Zoek de klant op waarvoor u de vereffening ongedaan wilt maken.
3. Selecteer de leverancier en klik op **Posten**. De pagina **Leveranciersposten** opent.
4. Selecteer één van de posten waarvoor u de vereffening ongedaan wilt maken.
5. Klik op **Vereffening posten ongedaan maken**. De pagina**Vereffening leveranciersposten ongedaan maken** opent.
6. Selecteer de regel(s) waarvoor u de vereffening ongedaan wilt maken en klik op **Vereffening ongedaan maken**. Er verschijnt een pop-up met de vraag of u door wilt gaan. Klik op **Ja**; de vereffening wordt nogmaals bevestigd. U keert terug naar de pagina **Leveranciersposten**.

## Instellen individuele afwachtcode

Wanneer u bepaalde leveranciersposten uit wilt sluiten van automatische betaling kunt u dit doen vanaf de pagina **Leveranciersposten**.

1. Navigeer via het zoekveld ![Lampje dat de functie Vertel me opent](https://docs.microsoft.com/nl-NL/dynamics365/business-central/media/ui-search/search_small.png "Vertel me wat u wilt doen") naar de lijst **Leveranciers**.
2. Zoek de leverancier op waarvoor u een individuele post uit wilt sluiten van automatische uitbetalingen.
3. Selecteer de leverancier en klik op **Posten**. De pagina **Leveranciersposten** opent.
4. Vul bij de post die u wilt uitsluiten van automatische uitbetaling het veld **Afwachten** met de afwachtcode die van toepassing is.
<!--stackedit_data:
eyJoaXN0b3J5IjpbLTg1NDA5NDA0MSwxNTU0NDgxNzE4LC03Nz
I1MDkwNjddfQ==
-->