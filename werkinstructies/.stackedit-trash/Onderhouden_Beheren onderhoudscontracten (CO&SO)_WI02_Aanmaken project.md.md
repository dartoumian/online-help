## Aanmaken PO project

 1. Controleer voor het aanmaken van onderhoudsprojecten of alle regels zijn verwerkt op de **Kladblokbudgetimport**. Alle regels op tabblad **Kladblokimportregels** zijn verwerkt als het clusternummer groen kleurt. Met de functionaliteit **Beheren-Gekopieerde regels verbergen** in het lint het tabblad kladblokimportregels kan u snel controleren of alle regels zijn verwerkt. Met **Gekopieerde regels** tonen breng u ze weer in beeld.
 
*Tip! Als regels niet zijn verwerkt, dient u deze handmatig te kopiëren of samen te voegen. Selecteer  hiervoor de niet-verwerkte regels en klik op de knoppen ***Kopiëren*** of ***Samenvoegen***. Hebt u hierbij een fout gemaakt, verwijder dan de gekopieerde/samengevoegde regel uit
tabblad **Voorlopige projectregels**.*
 2. Plaats vervolgens een vinkje in veld **Definitieve versie** op tabblad **Algemeen**.
 3. Controleer of het totaal-bedrag in het veld **Regeltotaal excl. BTW** op tabblad **Algemeen** overeenkomt met het bedrag dat door de bestuurder is goedgekeurd voor Planmatig- , Contract- of Serviceonderhoud. Voer indien gewenst een detailcontrole uit.
 4. Navigeer in het lint van de importkaart naar **Acties-Functies-Aanmaken onderhoudsprojecten**.
 5. Na het voltooien van deze actie verschijnt een venster waarin Dynamics Empire aangeeft dat er een X aantal projecten is aangemaakt. Klik vervolgens op **OK** om dit venster te sluiten.
 6. Er kunnen vanaf dit moment geen wijzigingen meer worden aangebracht in het Kladblokbudget importkaart. Alle correcties van fouten in de voorbereiding dienen in de projectadministratie te worden gecorrigeerd.
  
### Verbeteren projectnaam en omschrijving
 1. Het verbeteren van projectnaam en -omschrijving is een actie die de projectleider moet uitvoeren, direct na het aanmaken van onderhoudsprojecten.
 2. Alle aangemaakte projecten zijn terug te vinden via het **Projectoverzicht**.
 3. Open een projectkaart door één van de regels te selecteren en in het lint te klikken op **Bewerken**.
 4. Op de Projectkaart, tabblad **Algemeen**, is een projectnaam en omschrijving te zien. De **Naam** en **Omschrijving** van het project wordt door het systeem bepaald op basis van de bovenste voorlopige projectregel in het **Kladblokbudget importkaart** en dekt mogelijk de lading niet voor alle regels die aan het project zijn gekoppeld. Deze regels zijn terug te zien op tabblad **Budgetregels**. 
 5. Doorloop alle projecten en pas de naar behoefte **Naam** en **Omschrijving** aan. Gebruik hierbij de bladerknoppen links en rechts in het midden naast de projectkaart.

*Tip! Maak een uniforme afspraak voor de naamstelling en omschrijving van projecten bijv:*
 - ***Naam** = Soort werk (schilderwerk) + clusternummer (TC0102) 	of indien meer clusters, (diverse clusters)*
 - ***Omschrijving** = uitgebreide omschrijving werk (Schilderwerk kozijnen, ramen, deuren, boeiborden)*     
     

### Toevoegen contractpersonen aan project
 1. Het toevoegen van een contactpersoon binnen een project kan onder het tablad **contactpersonen** van de projectkaart.
 2. Klik op een lege regel in de cel van kolom **contactnr.** op het dropdown menu en selecteer de juiste contactpersoon uit de lijst die verschijnt.
 3. Voer vervolgens (indien van toepassing) de functiecode, bedrijfsnaam, telefoon en E-mail in.
 4. De contactpersoon staat nu gekoppeld aan het project. 
 5. Wanneer op de regel van de contactpersoon ook de kolominformatie **prioriteit** wordt ingevoerd, worden de contactpersonen met de prioriteit 1, 2 en 3 getoond in het tabblad **algemeen**.
<!--stackedit_data:
eyJoaXN0b3J5IjpbNDk5Mjc4NzM3XX0=
-->