# Uitvoeren tussentijdse huurprijsaanpassing 
Dit werkproces betreft het doorvoeren van tussentijdse huurprijsaanpassingen. Tussentijdse huurprijsaanpassingen zijn alle aanpassingen van de huurprijs van verhuurde en leegstaande OG Eenheden die gedurende het jaar worden doorgevoerd naast de jaarlijkse huurverhoging. 

Voorbeelden van tussentijdse huurprijsaanpassingen zijn: 
 - Toevoegen van nieuwe service-elementen of aanpassen van het bedrag van bestaande service-elementen; 
 - Doorvoeren van huurverhoging in verband met woningverbetering; 
 - Toekennen of laten vervallen van huurkorting; 
 - Aanpassen voorschotten voor service en verbruik. 

In de praktijk kan het initiatief voor het doorvoeren van tussentijdse huurprijsaanpassingen komen van de corporatie (b.v. aanpassen voorschotten of doorvoeren huurverhoging in verband met renovatie of planmatig onderhoud) of van de huurder (bijvoorbeeld afnemen extra service, aanvragen woningverbetering in verband met WMO, aanvragen van individuele verhoging van eigen voorschot). In deze werkinstructie wordt daartussen geen onderscheid gemaakt. 

In de werkinstructie wordt wel onderscheid gemaakt tussen: 
 1. Uitvoeren tussentijdse huurprijsaanpassing van een individuele OG Eenheid (individuele huurprijsaanpassing) 
	 a. Standaard aanpassing va service-elementen 
	 b. Uitzonderlijke aanpassingen 
 2. Uitvoeren tussentijdse huurprijsaanpassing van meerdere OG Eenheden tegelijk (collectieve huurprijsaanpassing) 
	 a. Doorvoeren aanpassing voorschotten 
	 b. Doorvoeren overige collectieve huurprijsaanpassingen 


## Processchema 


## Aanmaken en doorvoeren standaard individuele huurprijsaanpassing 
Deze stap betreft het toevoegen of aanpassen van service elementen aan het huurcontract. Deze variant is bijvoorbeeld van toepassing wanneer een klant een serviceabonnement wil afsluiten of opzeggen of het voorschot voor service en verbruik wil verhogen.

1. Zoek en start de taak **Toekomstige huurmutaties**. Een pagina wordt geopend waarop u één of meer huurprijsaanpassingen kunt specificeren: één regel voor elke aanpassing. Vul voor elke regel de volgende kolommen in:  
	- Voer in de kolom **Klantnr.** het nummer van de klant in voor wie de huurprijsaanpassing is bestemd. 
	- Voer in kolom **Eenheidnr.** het nummer van de klant in voor wie de huurprijsaanpassing is bestemd. 
	- Voer in kolom **Ingangsdatum** de datum in per wanneer de huurprijsaanpassing moet ingaan. 
	- Voer in kolom **Omschrijving** een korte omschrijving van de huurprijsaanpassing in. 
	- Selecteer in kolom **Reden huurmutatie** de juiste huurprijsmutatiereden. 
	- Selecteer in kolom **Elementnr.** het nummer van het element waarop de huurprijsaanpassing betrekking heeft. Dit kan een bestaand element zijn dat al aanwezig is in het contract van de klant of een nieuwe element zijn dat moet worden toegevoegd aan het contract van de klant. 
	- Voer in kolom **Mutatiebedrag** het bedrag of in kolom **Mutatiepercentage** het percentage van de huurprijsaanpassing in. In het geval van een nieuw element moet eerstgenoemde kolom worden gevuld. 
	-	Als het service-element moet komen te vervallen binnen het contract van de klant, vink dan de indicate in kolom **Element verwijderen** aan. 
2. Selecteer alle regels en klik op de knop **Controle**. Het systeem controleert nu of de geselecteerde regels voldoen een de voorwaarden om te kunnen worden verwerkt. 
	- Als een regel voldoet aan de voorwaarde, dan wordt de **Status** van de regel aangepast in *Compleet*. 
	- Als een regel niet voldoen aan de voorwaarden, dan wordt de **Status** van de regel aangepast in *Niet verwerkbaar* en toont het systeem een **Foutmelding**. 
3. Los eventuele fouten op en herhaal de voorgaande stap. 
4. Selecteer alle regels en klik op de knop **Verwerken**. Het systeem verwerkt alle huurprijsaanpassingen die zijn gespecificeerd op de geselecteerde regels. Daarbij maakt het systeem een nieuwe contractregel aan met als ingangsdatum de ingangsdatum van de huurprijsaanpassing. 

## Aanmaken en doorvoeren uitzonderlijke individuele huurprijsaanpassing 
Deze stap betreft het aanpassen van elk element van het huurcontract. Hieronder valt ook het verhogen of verlagen van de nettohuur. 

1. Zoek de OG Eenheid waarvoor de huurprijsaanpassing moet worden doorgevoerd. 
2. Klik op de knop **Navigeren** en kies voor **Verhuurcontracten**. Een pagina genaamd **Contractoverzicht** wordt geopend, waarop alle bestaande contractregels van de geselecteerde OG Eenheid worden getoond. 
3. Klik op de knop **+Nieuw**. Een nieuwe regel wordt getoond bovenaan het overzicht. 
4. Voer in kolom **Ingangsdatum** de datum in per wanneer de huurprijsaanpassing moet ingaan.  Het systeem maakt een nieuwe contractregel aan d.m.v. het kopiëren van de de voorgaande contractregel en bijbehorende elementen.  
5. Klik op de knop **Navigeren** en kies voor **Elementen**. Het systeem toont een overzichtspagina met de elementen van de nieuwe contractregel (gekopieerd van de voorgaande contractregel). 
6. Als u het bedrag van een bestaande element wil aanpassen, selecteer dan het element en pas de waarde van kolom **Eenheidsprijs** aan. 
7. Als u een nieuw element wil toevoegen aan het contract van de OG Eenheid, klik dan op de lege regel onderaan het overzicht, klik op de drie puntjes in kolom **Nr.**, selecteer het juiste element in het overzicht met alle standaard elementen en voer een waarde in kolom **Eenheidsprijs** in. 
8. Als u een bestaand element wil verwijderen uit het contract van de OG Eenheid, selecteer dan de betreffende regel, klik op de drie puntjes in de tweede kolom en klik op de optie **Regel verwijderen**. 
9. Sluit de overzichtspagina met de elementen van de nieuwe contractregel. 
10. Sluit de overzichtspagina genaamd **Contractoverzicht**. 

## Informeren klant 
In deze stap informeert u de klant over de doorgevoerde tussentijdse huurprijsaanpassing, 


## Doorvoeren aanpassing voorschotten 
In deze stap voert u de aanpassingen door van de voorschotten voor service en verbruikskosten. In het proces van Service en Verbruik zijn deze aanpassing zijn al exact bepaald en vastgelegd in de vorm van een importbestand. Dit importbestand bevat één regel voor elk element van elke contractregel waarvan het bedrag moet worden aangepast, waarbij elke regel de volgende gegevens bevat (gescheiden door punt-komma's): 
- Eenheidsnr. 
- Klantnr. 
- Contractvolgnr. 
- Elementnr. 
- Verhogingsoort (0=Niet, 1=Percentage, 2=Bedrag, 3=Vervalt, 4=Toevoegen, 5=Was/Wordt) 
- Verhoging 
- Elementbedrag was (moet waarde '0' bevatten als Verhogingsoort <> 5) 
- Elementbedrag wordt (moet waarde '0' bevatten als Verhogingsoort <> 5) 

Nu moeten deze aanpassingen nog worden doorgevoerd in de desbetreffende contractregels. Dit doet u door het importeren en verwerken van het importbestand. Verwerking van het importbestand gaat op basis van een huurverhogingsbatch. Na verwerking van het importbestand zijn de aanpassingen vastgelegd in de bestaande contractregels, en wel in de vorm van een verhoging en verhogingsoort. Hierbij wordt ervan uit gegaan dat de huurprijsaanpassing m.b.t. aanpassing van voorschotten tegelijkertijd met de jaarlijkse huurverhoging worden doorgevoerd. De stappen voor het aanmaken van de nieuwe contractregels d.m.v. het verwerken van de huurverhoging en het informeren van de klant, vinden om die reden plaats binnen het proces van de jaarlijkse huurverhoging. 

1. Zoek en start de taak **Huurverhoging-import** (deze taak kan in R20 niet gevonden worden, doordat het een XML-port is). 
2. Selecteer het importbestand dat is aangemaakt binnen het proces van Service en Verbruik. 
3. Klik op **OK**. Het importbestand wordt geïmporteerd en de gegevens worden weggeschreven in een tussentabel. 
4. Zoek en selecteer de lijst **Huurverhoging-import**. Een pagina wordt geopend met een overzicht van alle geïmporteerde regels. De kolom **Verwerkt** geeft aan welke regels al wel zijn verwerkt en welke nog niet. Controleer of alle regels uit het importbestand zijn geïmporteerd. 
5. Zoek en start de taak **Verwerken huurverhoging-import**. Een pagina met opties wordt geopend. 
6. Klik op de drie puntjes binnen de optie **Batchnaam**. De pagina genaamd **Huurverhogingsbatch** wordt geopend. 
7. Open het veld **Batch** en klik op **+Nieuw**. 
8. Voer de **Code** en **Omschrijving** van de nieuwe batch in en klik op **OK**. U keert terug in pagina **Huurverhoginsgbatch**.
9. Laat de lijst met elementen leeg en klik op **OK**. U keert terug naar de pagina met opties van taak **Verwerken huurverhoging-import**. 
10. Voer de **Huurverhogingsdatum** in. 
11. Klik op **OK**. De geïmporteerde regels worden verwerkt, waarbij de aanpassing van elke regel wordt vastgelegd in de kolommen **Verhogingsoort** en **Verhoging** van het desbetreffende element van de desbetreffende bestaande contractregel. 
12. Controleer of alle aanpassingen die waren gespecificeerd op de regels van het importbestand, correct zijn verwerkt. Zoek en selecteer de lijst **Huurverhoging-import** en filter op de kolom **Verwerkt** = *Nee*. Bij de niet-verwerkte regels staat de reden vermeld waardoor de regel niet is verwerkt.   



## Specificeren collectieve huurprijsaanpassing 
In deze stap specificeert u de inhoud van de collectieve huurprijsaanpassing in termen van wijzigingen van elementen. In de volgende stap voert u deze huurprijsaanpassing door op een selectie van OG Eenheden. 

1. Zoek en start taak **Tussentijdse huurprijsaanpassing**. Een pagina met opties en filtermogelijkheden wordt geopend. 
2. Klik op de drie puntjes in veld **Batchnaam**. Een pagina genaamd **Huurverhogingsbatch** wordt geopend. 
3. Open het veld **Batch** en klik op **+Nieuw**. 
4. Voer de **Code** en **Omschrijving** van de nieuwe batch in en klik op **OK**. U keert terug in pagina **Huurverhoginsgbatch**. 
5. Specificeer de huurprijsaanpassing in termen van elementen: elke aanpassing van een element op een aparte regel. Doe dit per element door een nieuwe regel aan te maken en de volgende kolommen in te vullen:

	- **Elementnr.**: het nummer van het element dat u wil toevoegen, wijzigen of verwijderen; 
	- **Verhogingsoort**: het soort aanpassing dat u wil doorvoeren. Als u een element wil toevoegen aan de contracten van de OG Eenheden, kies dan voor *Toevoegen*. Als u een element wil verwijderen van de contracten van de OG Eenheden, kies dan voor *Vervalt*. Als u het bedrag van een element wil aanpassen, kies dan voor *Bedrag* of *%* of *Was/wordt*. 
	- **Verhoging**:  als u in de vorige kolom hebt gekozen voor *Bedrag* of *%*, voer dan de concrete waarde (bedrag resp. percentage) in waarmee u het bedrag van het element wil verhogen. Voer een negatief getal in als u het bedrag wil verlagen. 
	- Als u in kolom **Verhogingsoort** hebt ingevuld *Was/wordt*, vul dan concrete waarden in kolommen **Elementbedrag was** en **Elementbedrag wordt**. 
	- Als u in kolom **Verhogingsoort** hebt ingevuld *Toevoegen*, vul dan een concrete waarde in kolom **Elementbedrag wordt**. 
6. Klik op **OK**.  U keert terug naar de pagina met opties van taak **Tussentijdse huurprijsaanpassingen**. 


## Doorvoeren collectieve huurprijsaanpassing 
In de volgende stap voert u deze huurprijsaanpassing door met ingang van een opgegeven datum op een selectie van OG Eenheden. Daarmee maakt het systeem direct nieuwe contractregels aan voor de desbetreffende OG Eenheden. 

1. Zoek en start taak **Tussentijdse huurprijsaanpassing**. Een pagina met opties en filtermogelijkheden wordt geopend. 
2. Selecteer in optie **Batch** de batch die in de voorgaande stap is aangemaakt. 
3. Voer in optie **Huuraanpassingsdatum** de datum in waarop de tussentijdse huurprijsaanpassingen meten ingaan. 
4. Selecteer in optie **Huurprijsmutatiereden** de reden waarom de huurprijsaanpassing wordt doorgevoerd. 
5. Selecteer de OG Eenheden waarop de tussentijdse huurprijsaanpassing moet worden doorgevoerd. Doe dit door een filtering te specificeren in termen van **Clusternr.** en/of **Eenheidnr.**. 
6. Klik op **OK**. De tussentijdse huurprijsaanpassingen worden doorgevoerd op de geselecteerde G Eenheden. Daarbij maakt het systeem voor elke geselecteerde OG Eenheid een nieuwe contractregel aan met als ingangsdatum de datum die u heeft ingevoerd in optie **Huuraanpassingsdatum**. 

<!--stackedit_data:
eyJoaXN0b3J5IjpbMjkwNTUzMjk4XX0=
-->