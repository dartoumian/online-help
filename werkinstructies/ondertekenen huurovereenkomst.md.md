# Ondertekenen huurovereenkomst 

Voordat de huurovereenkomst wordt ondertekend, worden de betalingsgegevens van de klant en de contactgegevens het het huishouden en bijbehorende personen ingevuld of bijgewerkt. Ook worden, indien de klant dat wenst, extra elementen toegevoegd voor diensten die de klant wil afnemen van de corporatie. Naast de huurovereenkomst kan de corporatie ook nog andersoortige documenten ter ondertekening voorleggen aan de nieuwe huurder. Nadat de huurovereenkomst is ondertekend, wordt de overeenkomst geëffectueerd, gearchiveerd en verzonden. 

Deze werkinstructie gaat ervan uit dat de huurovereenkomst wordt ondertekend op de **VerhuurApp**. Daartoe wordt de **Verhuuraanbieding** en de bijbehorende huishoudgegevens gesynchroniseerd vanuit de ERP-module naar de **VerhuurApp**. 

De acties die worden uitgevoerd op de **VerhuurApp** zijn beschreven in de gebruikershandleiding van de **VerhuurApp**, niet in onderstaande werkinstructie. 

## Processchema 

## Vastleggen / bijwerken betalingsgegevens 
In deze stap legt u de betalingsgegevens van de nieuwe klant vast of werkt u de betalingsgegevens van de bestaande klant bij. Deze stap wordt uitgevoerd op de **VerhuurApp**. 
 

## Vastleggen / bijwerken contactgegevens 
In deze stap werkt u de contactgegevens van het huishouden bij, maakt u nieuwe contactpersonen met bijbehorende contactgegevens aan en werkt u contactgegevens van bestaande contactpersonen bij. Deze stap wordt uitgevoerd op de **VerhuurApp**. 


## Toevoegen elementen 
In deze stap voegt u daar waar gewenst extra elementen toe aan het contract voor diensten die de klant extra wil afnemen. Deze stap wordt uitgevoerd op de **VerhuurApp**.  


## Ondertekenen huurovereenkomst 
In deze stap ondertekenen de contractanten de huurovereenkomst. Deze stap wordt uitgevoerd op de **VerhuurApp**.  

## Ondertekenen overige documenten 
In deze stap ondertekenen de contractanten eventueel ook andere documenten. Deze stap wordt uitgevoerd op papier, buiten de **VerhuurApp** om. 

## Effectueren huurovereenkomst 
In deze stap wordt de huurovereenkomst geëffectueerd. Dit vindt automatisch plaats nadat de huurovereenkomst is ondertekend op de **VerhuurApp** en de **Verhuuraanbieding** is gesynchroniseerd naar de ERP-module. Daarbij worden de volgende acties automatisch uitgevoerd in de ERP-module: 

 1. De gegevens van het **Huishouden** en bijbehorende **Personen** worden bijgewerkt; 
 2. De **Verantwoording verhuring** wordt als zijnde *Definitief* gemarkeerd met indicatie *Incompleet dossier* = *Ja* (tenzij de Verantwoording verhuring al definitief was voordat de verhuuraanbieding naar de VerhuurApp werd gesynchroniseerd);  
 3. De **Verhuuraanbieding** wordt geaccepteerd; 
 4. Een nieuwe **Klant** wordt aangemaakt en gerelateerd aan het huishouden van de kandidaat die de aanbieding heeft geaccepteerd (tenzij dat huishouden al was gerelateerd aan een bestaande klant, dan wordt er geen nieuwe klant aangemaakt);  
 5. De **Betalingsgegevens** van de klant worden aangemaakt of bijgewerkt; 
 6. Een nieuwe **Contractregel** met bijbehorende **Huurcontractgegevens** wordt aangemaakt voor de desbetreffende OG Eenheid en klant. Deze contractregel bevat alle **Elementen** en bijbehorende bedragen van het geaccepteerde aanbiedingscontract van de geaccepteerde verhuuraanbieding; 
 7. De nieuwe contractregel wordt **geprolongeerd**. 


## Archiveren en verzenden huurovereenkomst 
In deze stap wordt de ondertekende huurovereenkomst gearchiveerd en verzonden naar de nieuwe huurder. 
 
<!--stackedit_data:
eyJoaXN0b3J5IjpbLTMzNDU3NDI5MV19
-->